---
title: 'FNV: Interview with UvA "D4" Misha Velthuis'
date: 2022-05-11T09:40:30.638Z
author: Anonymous
summary: "Misha in interview by FNV: “Het grootste probleem is dat Junior
  Docenten die bij ons veel onderwijs verzorgen iedere 3 jaar vervangen worden
  door andere Junior Docenten. Zij worden niet in vaste dienst genomen.
  Daarnaast is er sprake van systematisch overwerk”."
tags:
  - post
---
By the Dutch Labour Union FNV:

## **Meer vaste contracten voor junior docenten universiteit**

*Interview met Misha Velthuis*

*Tijdelijke contracten van universiteitsdocenten zijn al langere tijd een doorn in het oog van de FNV. Vooral omdat deze werknemers vaak ingezet worden op structurele onderwijstaken van universiteiten. Alle reden om vaste contracten voor docenten in de cao-onderhandelingen uitdrukkelijk aan de orde te stellen.*

### Actie aan de UvA

Monique Timmers, FNV vakbondsfunctionaris  én docent aan de UvA (Universiteit van Amsterdam), interviewde docent Misha Velthuis, een van de docenten aan de UvA die een week lang geen eindproducten van studenten beoordeelde. Een grote groep junior docenten is hier opgestaan. Zij willen zich niet meer neerleggen bij hun werkomstandigheden en hebben zich verenigd in Casual UvA.

### Het probleem

Misha: “Het grootste probleem is dat Junior Docenten die bij ons veel onderwijs verzorgen iedere 3 jaar vervangen worden door andere Junior Docenten. Zij worden niet in vaste dienst genomen. Daarnaast is er sprake van systematisch overwerk”. Op het moment dat ze goed zijn ingewerkt en soms ook didactisch geschoold zijn, moeten ze plaats maken voor nieuwe docenten. Die ook weer moeten worden ingewerkt. Misha: “Docenten die inhoudelijk de bachelor-vakken voor hun rekening nemen en deze junior docenten inwerken, zitten door dit flexibele beleid ook met de gebakken peren”.

[Read more on the FNV website.](https://www.fnv.nl/nieuwsbericht/sectornieuws/fnv-overheid/2022/05/meer-vaste-contracten-junior-docenten-universiteit)