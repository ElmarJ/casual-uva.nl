---
title: 'Het Parool: "Nakijkstaking UvA beëindigd na overeenkomst over nieuw
  docentenbeleid"'
date: 2022-06-07T11:54:32.594Z
author: Casual UvA
summary: '"Docenten van de UvA die de afgelopen acht weken in nakijkstaking
  waren, pakken hun werk weer op. Het nieuwe docentenbeleid dat de universiteit
  heeft vastgesteld komt hun eisen voldoende tegemoet."'
tags:
  - media
---
Parool:

Docenten van de UvA die de afgelopen acht weken in nakijkstaking waren, pakken hun werk weer op. Het nieuwe docentenbeleid dat de universiteit heeft vastgesteld komt hun eisen voldoende tegemoet.

Vooral onder junior docenten, die van de universiteit vaak enkel jaarcontracten kregen aangeboden, heerste grote frustratie over de werkomstandigheden. Ook de hoeveelheid extra werk was voor de groep een belangrijke reden om in actie te komen. Door sinds [begin april](https://www.parool.nl/amsterdam/uva-docenten-stoppen-met-nakijken-uit-frustratie-om-tijdelijke-contracten~b8b0c0f4/) geen tentamens en andere opdrachten meer na te kijken, hoopte actiegroep Casual UvA op verbetering van hun positie.

In een verklaring laat collectief Casual UvA dinsdag weten tot een overeenkomst te zijn gekomen met het bestuur van de universiteit. Als alles rond is, zijn er [vanaf komend collegejaar](https://www.parool.nl/amsterdam/uva-stopt-met-jaarcontract-voor-juniordocenten-we-doen-het-als-werkgever-niet-goed~b4a085fd/) geen jaarcontracten meer voor junior docenten, maar een aanstelling van 0,8 of 1 fte en een arbeidsovereenkomst voor minimaal vier jaar met tijd voor voorbereiding en professionalisering. Daarmee komt de universiteit voor een groot gedeelte tegemoet aan de wensen van de actievoerders.

Read the full article [on the Parool website](https://www.parool.nl/amsterdam/nakijkstaking-uva-beeindigd-na-overeenkomst-over-nieuw-docentenbeleid~bf41fa89/).